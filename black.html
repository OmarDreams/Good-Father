<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>BLACK PEOPLE'S PROBLEM</title>
    <link rel="stylesheet" href="black.css">
</head>
<body>
    <h1>Vuto Jawandu Wachikuda</h1>
    <div class="paragraph">
    <p>Ntundu uliwose ukwete mavuto gakwe: kuchikuda nombe kukwete mavuto </p>
    <p>Vuto jawandu wachikuda kusekana. Mundu naga ali atesile chindu nikanika kangala kunseka. Ndawi sejinji indu mundu
        naga ikulemile wandu asatiga ikaniche ligongo wangalijiganya kapena ligongo lakut wangali lunda,kutendaga kuti
        nganawa wachikudape wanti kutenda chindu ningakomboleka. Baba agaweni ma estate gamajinji gazungu galigawugalidwe.
        agamanyisoni ma company gamajinji gawandu walipende lechejewu gali gawugalidwe. Mwachisanzo wakwendesa company 
        ja universal lelo,nganawa wawowo wawajendesaga soni liso.
    </p>
    <audio controls>
      <source src="audios/father-vutojawanduwachikuda.mp3">
    </audio>
    <p>Company ja cundlex wawatandikasisye niwane apano wakwendesa soni wane. Kanika chindu nganijiwa mbali jakuti ugwejo
        wangali lunda,nambo isawaga kuti Nlungu nganakupa jele mbalijo. Isagambaga kuwa kuti ugwejo ngawukumanyilila mbali 
        jakwe . Nlungu mundu julijose wansagulile kawe, antamusya ulijiganye chantuli Nlungu asagambaga kukupa ulesi nigambaga
        tama mpela mundu jwangalijiganya,nikulagaga soni.Nipana wandu wane akusakombolekaga nikuwa wangalijiganya nambo
        ligongo lakuti Nlungu wapele baraka jajijinji tusimane akwete katundu jwajujinji.
    </p>
    <p>Twakete mwanja Sawuzande; waliji wangali antamusa aaa nambo wakwete ma truck 20 chakuti, wakwete imajumba mulilongwe
        nambo apano ite kumala niwanache. Uwwe tukwete vuto,wangasosa kupitilisya chiwaganisisyaga makolo. Uwwe tukusasaka 
        jwalijose ayitande yakwe,nambo azungu asawaga alinkulola ipepala yawalembile makolo gawo kalakalako!!! nakusawaga
        alinkwendela yalakweyo.
    </p>
    <p>Chisanzo azungu ali atemi pasi wachijigelle chilambo cha Africa kut chikajala pasogolo.yalakweyo niyayikutendedwaga 
        magano. Ndawi jelejo wandu wachikuda waliji wangajala ku school nambo wakombolaga kulinganya wuti. Jele ndawijo
        ilombo ilinkogoya ligongo lakut chilambo chino chatupile matinji. Wasitendaga wuti sakwe Namgogodela.
        Ndawi sine ligongo lakusingalilwa, wajigalaga maganga nikugajocha nikupanganya lijela,ndawi sine chipula 
        (lina lakwe Lwembe). Achinangolo ali asingalilwe kuti moto tuwupate uli,wajigalaga chitela lina lakwe Kaliwuti
        M'bwabwa; chaliji chitela changalimba kaneko niwajigalaga chitela chine chakulimbangana nikupowolela chitela
        changalimba chila nikupechesyaga.
    </p>
    <p>Sambano ali ayiche a Kamuzu walamwile kut ngakusaka mundu jwampiliwu kupanganya wuti. Wapatikene niwuti ndawi jelejo
        wawulajidwaga kapena kutawidwa. Wandu wawakwetewo wagambaga kwasa,kaneko lunda lwakupanganyila wuti lwamalile 
        papopo. Mavuto gane gatukwete uwwe wandu wachikuda; mundu antamusa akole mbiya sejinji uli wangakumbila kola machine
        napanganyeje katundu. M'mangochi muno kapena kuti mmalawi muno pana wandu wakwete makobili gamajinji,wane akwete
        ma 500,000,000 wane ma 2 billione wane ma 5 billione. Nambo mbiya sila wangakombolaga kuti atende chindu chekulungwa.
    </p>
    <p>Jele nivuto jatukwete wandu wachikuda,wawoga kutenda chindu chekulungwa nikuliwika soni kuti nganimba ngwanisye. Mundu
        jwachikuda jwaulesi jwakusangalala nikutumidwa. Mundu pa umi wakwe nganimba ukwanisye yosope, chimozimozi umbuli 
        wangakomboleka kujigala magawo gosopene. Indu yamundu ilinkusaka kwima, yangajimaga ligongo lakuti mundujo ngakuimanyilila
        iyayi, ikusajimaga antamusa mundujo chinducho ali achimanyi. Allah asagambaga kulamula kuti iwe yanti niyikusawaga iyoyo basi.
        chimozimozi mundu indu ilinkwenda isawaga kut Nlungu pejo agambile kusaka kuti ikujendele. Kwana ndawi Allah asajimika
        lunda lwamundu lulichiwela.
    </p>
    <p>Chisanzo chawandu watesile mistake ali walijiganye chili mpela cha Samu Mpaso ni Yusuf Matumula. Yusuf Matumula wakwete 
        nganisyo sakusaka kwasima mbiya,wakamulene ni a Samu Mpaso (nduna ja boma jele ndawijo) kuti Yusuf Matumula ajasime mbiya
        ku bank nambo chikole chakwe chiwe nyumba ja Samu  Mpaso. ili ikomboleche, nikupita ndawi a Yusuf Matumula indu yaje kwasawusya
        mpaka kulepela kuwusya ngongole ku bank kula. yapatikene kuti a Samu Mpaso waje kusumulwa nyumba jawo ligongo lakuti
        chikole chaliji nyumbajo.
    </p>
    <audio controls>
    <source src="audios/father-samumpaso.mp3">
    </audio>
    <p>Chiganyo: Kulijiganya kwanga ntendekasya mundu kut akapata mavuto. Ndawi jakwika vuto jangalola kulijiganya kwa mundu. Nambo 
        wandu ndawi jagakwika mavuto kwa mundu jwangalijiganya,wandu asalolaga ungalijiganya wa mundujo. Chekulungwa nlope uweje mundu
        jwakuwwenda Nlungu musogolo jakwe. Ligongo ndawi sine isawaga mpela ukongolela nichili chiyambi chakonanga. Nlungu ali asosile
        kumasya indu ya mundu ndawi sine asatosaga lunda,nambosoni Nlungu ali asosile kunkwesa mundu asampaga nganisyo sambone.
    </p>
</div>
</body>
</html>